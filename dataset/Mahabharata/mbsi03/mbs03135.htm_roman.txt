[lom]
      eṣā madhuvilā rājan samaṅgā saṃprakāśate
      etat kardamilaṃ nāma bharatasyābhisecanam
alakṣmyā kila saṃyukto vṛtraṃhatvā śacīpatiḥ
      āplutaḥ sarvapāpebhyaḥ samaṅgāyāṃ vyamucyata
etad vinaśanaṃ kukṣau mainākasya nararṣabha
      aditir yatra putrārthaṃ tadannam apacat purā
enaṃ parvatarājānam āruhya purusarṣabha
      ayaśasyām asaṃśabdyām alakṣmīṃ vyapanotsyatha
ete kanakhalā rājan ṛṣīṇāṃ dayitā nagāḥ
      eṣā prakāśate gaṅgā yudhiṣṭhira mahānadī
sanatkumāro bhagavān atra siddhim agāt parām
      ājamīdhāvagāhyaināṃ sarvapāpaiḥ pramokṣyase
apāṃ hradaṃ ca puṇyākhyaṃ bhṛgutuṅgaṃ ca parvatam
      tūṣṇīṃ gaṅgāṃ ca kaunteya sāmātyaḥ samupaspṛśa
āśramaḥ sthūlaśiraso ramaṇīyaḥ prakāśate
      atra mānaṃ ca kaunteya krodhaṃ caiva vivarjaya
eṣa raibhyāśramaḥ śrīmān pāṇḍaveya prakāśate
      bhāradvājo yatra kavir yavakrīto vyanaśyata
kathaṃ yukto 'bhavad ṛṣir bharadvājaḥ pratāpavān
     kimarthaṃ ca yavakrīta ṛṣiputro vyanaśyata
etat sarvaṃ yathāvṛttaṃ śrotum icchāmi lomaśa
     karmabhir devakalpānāṃ kīrtyamānair bhṛśaṃ rame
bharadvājaś ca raibhyaś ca sakhāyau saṃbabhūvatuḥ
     tāv ūṣatur ihātyantaṃ prīyamāṇau vanāntare
raibhyasya tu sutāv āstām arvāvasu parāvasū
     āsīd yavakrīḥ putras tu bharadvājasya bhārata
raibhyo vidvān sahāpatyas tapo vī cetaro 'bhavat
     tayoś cāpy atulā prītir bālyāt prabhṛti bhārata
yavakrīḥ pitaraṃ dṛṣṭvā tapo vinam asatkṛtam
     dṛṣṭvā ca satkṛtaṃ viprai raibhyaṃ putraiḥ sahānagha
paryatapyata tejo vī manyunābhipariplutaḥ
     tapas tepe tato ghoraṃ veda jñānāya pāṇḍava
susamiddhe mahaty agnau śarīram upatāpayan
     janayām āsa saṃtāpam indrasya sumahātapaḥ
tata indro yavakrītam upagamya yudhiṣṭhira
     abravīt kasya hetos tvam āsthitas tapa uttamam
dvijānām anadhītā vai vedāḥ suragarārcita
     pratibhāntv iti tapye 'ham idaṃ paramakaṃ tapaḥ
svādhyāyārthe samārambho mamāyaṃ pākaśāsana
     tapasā jñātum icchāmi sarvajñānāni kauśika
kālena mahatā vedāḥ śakyā guru mukhād vibho
     prāptuṃ tasmād ayaṃ yatnaḥ paramo me samāsthitaḥ
amārga eṣa viprarṣe yena tvaṃ yātum icchasi
     kiṃ vighātena te vipra gacchādhīhi guror mukhāt
evam uktvā gataḥ śakro yavakrīr api bhārata
     bhūya evākarod yatnaṃ tapasy amitavikrama
ghoreṇa tapasā rājaṃs tapyamāno mahātapaḥ
     saṃtāpayām āsa bhṛśaṃ devendram iti naḥ śrutam
taṃ tathā tapyamānaṃ tu tapas tīvraṃ mahāmunim
     upetya balabhid devo vārayām āsa vai punaḥ
aśakyo 'rthaḥ samārabdho naitad buddhikṛtaṃ tava
     pratibhāsyanti vai vedās tava caiva pitur ca te
na caitad evaṃ kriyate devarājamamepsitam
     mahatā niyamenāhaṃ tapsye ghorataraṃ tapaḥ
samiddhe 'gnāv upakṛtyāṅgam aṅgaṃ; hoṣyāmi vā maghavaṃs tan nibodha
     yady etad evaṃ na karoṣi kāmaṃ; mamepsitaṃ devarājeha sarvam
niścayaṃ tam abhijñāya munes tasya mahātmanaḥ
     prativāraṇa hetvarthaṃ buddhyā saṃcintya buddhimān
tata indro 'karod rūpaṃ brāhmaṇasya tapo vinaḥ
     anekaśatavarṣasya durbalasya sa yakṣmaṇaḥ
yavakrītasya yat tīrtham ucitaṃ śaucakarmaṇi
     bhāgīrathyāṃ tatra setuṃ vālukābhiś ca cārasaḥ
yadāsya vadato vākyaṃ na sacakre dvijottamaḥ
     vālukābhis tataḥ śakro gaṅgāṃ samabhipūrayan
vālukā muṣṭim aniśaṃ bhāgīrathyāṃ vyasarjayat
     setum abhyārabhac chakro yavakrītaṃ nidarśayan
taṃ dadarśa yavakrīs tu yatnavantaṃ nibandhane
     prahasaṃś cābravīd vākyam idaṃ sa munipuṃgavaḥ
kim idaṃ vartate brahman kiṃ ca te ha cikīrṣitam
     atīva hi mahān yatnaḥ kriyate 'yaṃ nirarthakaḥ
bandhiṣye setunā gaṅgāṃ sukhaḥ panthā bhaviṣyati
     kliśyate hi janas tāta taramāṇaḥ punaḥ punaḥ
nāyaṃ śakyas tvayā baddhuṃ mahān oghaḥ kathaṃ cana
     aśakyād vinivartasva śakyam arthaṃ samārabha
yathaiva bhavatā cedaṃ tapo vedārtham udyatam
     aśakyaṃ tadvad asmābhir ayaṃ bhāraḥ samudyataḥ
yathā tava nirartho 'yam ārambhas tridaśeśvara
     tathā yadi mamāpīdaṃ manyase pākaśāsana
kriyatāṃ yad bhavec chakyaṃ mayā suragaṇeśvara
     varāṃś ca me prayacchānyān yair anyān bhavitāsmy ati
tasmai prādād varān indra uktavān yān mahātapaḥ
     pratibhāsyanti te vedāḥ pitrā saha yathepsitāḥ
yac cānyat kāṅkṣase kāmaṃ yavakrīr gamyatām iti
     sa labdhakāmaḥ pitaram upetyātha tato 'bravīt
