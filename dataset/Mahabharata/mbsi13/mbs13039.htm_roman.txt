[y]
      ime vai mānavā loke strīṣu sajjanty abhīkṣṇaśaḥ
      mohena param āviṣṭā daivādiṣṭena pārthiva
      striyaś ca puruṣeṣv eva pratyakṣaṃ lokasākṣikam
atra me saṃśayas tīvro hṛdi saṃparivartate
      katham āsāṃ narā saṅgaṃ kurvate kurunandana
      striyo vā teṣu rajyante virajyante 'tha vā punaḥ
iti tāḥ puruṣavyāghra kathaṃ śakyāḥ sma rakṣitum
      pramadāḥ puruṣeṇeha tan me vyākhyātum arhasi
etā hi maya māyābhir vañcayantīha mānavān
      na cāsāṃ mucyate kaś cit puruṣo hastam āgataḥ
      gāvo nava tṛṇānīva gṛhṇanty eva navān navān
śambarasya ca yā māyā yā māyā namucer api
      baleḥ kumbhīnaseś caiva sarvās tā yoṣito viduḥ
hasantaṃ prahasanty etā rudantaṃ prarudanti ca
      apriyaṃ priyavākyaiś ca gṛhṇate kālayogataḥ
uśanā veda yac chāstraṃ yac ca veda bṛhaspatiḥ
      strī buddhyā na viśiṣyyete tāḥ sma rakṣyāḥ kathaṃ naraiḥ
anṛtaṃ satyam ity āhuḥ satyaṃ cāpi tathānṛtam
      iti yās tāḥ kathaṃ vīra saṃrakṣyāḥ puruṣair iha
strīṇāṃ buddhyupaniṣkarṣād arthaśāstrāṇi śatruhan
      bṛhaspatiprabhṛtibhir manye sadbhiḥ kṛtāni vai
saṃpūjyamānaḥ puruṣair vikurvanti mano nṛṣu
     apāstāś ca tathā rājan vikurvanti manaḥ striyaḥ
kas tāḥ śakto rakṣituṃ syād iti me saṃśayo mahān
     tan me brūhi mahābāho kurūṇāṃ vaṃśavardhana
yadi śakyā kuruśreṣṭha rakṣā tāsāṃ kathaṃ cana
     kartuṃ vā kṛtapūrvā vā tan me vyākhyātum arhasi
