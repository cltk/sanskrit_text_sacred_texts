[bhīsma]
      sa cāmantryoraga śreṣṭhaṃ brāhmaṇaḥ kṛtaniścayaḥ
      dīkṣākānskī tadā rājaṃś cyavanaṃ bhārgavaṃ śritaḥ
sa tena kṛtasaṃskāro dharmam evopatasthivān
      tathaiva ca kathām etāṃ rājan kathitavāṃs tadā
bhārgaveṇāpi rājendra janakasya niveśane
      kathaiṣā kathitā puṇyā nāradāya mahātmane
nāradenāpi rājendra devendrasya niveśane
      kathitā bharataśreṣṭha pṛṣṭenākliṣṭa karmaṇā
devarājena ca purā kathaiṣā kathitā śubhā
      samastebhyaḥ praśastebhyo vasubhyo vasudhādhipa
yadā ca mama rāmeṇa yuddham āsīt sudāruṇam
      vasubhiś ca tadā rājan katheyaṃ kathitā mama
pṛcchamānāya tattvena mayā tubhyaṃ viśāṃ pate
      katheyaṃ kathitā puṇyā dharmyā dharmabhṛtāṃ vara
tad eṣa paramo dharmo yan māṃ pṛcchasi bhārata
      asanna dhīranākānskī dharmārthakaraṇe nṛpa
sa ca kila kṛtaniścayo dvijāgryo; bhujaga patipratideśitārtha kṛtyaḥ
      yama niyamasamāhito vanāntaṃ; parigaṇitoñcha śilāśanaḥ praviṣṭaḥ
