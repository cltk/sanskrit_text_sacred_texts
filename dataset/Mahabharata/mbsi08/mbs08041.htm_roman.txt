[s]
      taramāṇaḥ punaḥ kṛṣṇaḥ pārtham abhyavadac chanaiḥ
      paśya kauravya rājānam apayātāṃś ca pāṇḍavān
karṇaṃ paśya mahāraṅge jvalantam iva pāvakam
      asau bhīmo maheṣvāsaḥ saṃnivṛtto raṇaṃ prati
tam ete 'nu nivartante dhṛṣṭadyumnapurogamāḥ
      pāñcālānāṃ sṛñjayānāṃ pāṇḍavānāṃ ca yan mukham
      nivṛttaiś ca tathā pārthair bhagnaṃ śatrubalaṃ mahat
kauravān dravato hy eṣa karṇo dhārayate 'rjuna
      antakapratimo vege śakratulyaparākramaḥ
asau gacchati kauravya drauṇir astrabhṛtāṃ varaḥ
      tam eṣa pradrutaḥ saṃkhye dhṛṣṭadyumno mahārathaḥ
sarvaṃ vyācaṣṭa durdharṣo vāsudevaḥ kirīṭine
      tato rājan prādurāsīn mahāghoro mahāraṇaḥ
siṃhanāda ravāś cātra prādurāsan samāgame
      ubhayoḥ senayo rājan mṛtyuṃ kṛtvā nivartanam
