[l]
      nṛgeṇa yajamānena someneha puraṃdaraḥ
      tarpitaḥ śrūyate rājan sa tṛpto madam abhyagāt
iha devaiḥ sahendrair hi prajāpatibhir eva ca
      iṣṭaṃ bahuvidhair yajñair mahadbhir bhūridakṣiṇaiḥ
āmūrta rayasaś ceha rājā vajradharaṃ prabhum
      tarpayām āsa somena hayamedheṣu saptasu
tasya saptasu yajñeṣu sarvam āsīd dhiran mayam
      vānaspatyaṃ ca bhaumaṃ ca yad dravyaṃ niyataṃ makhe
teṣv eva cāsya yajñeṣu prayogāḥ sapta viśrutāḥ
      saptaikaikasya yūpasya caṣālāś coparisthitāḥ
tasya sma yūpān yajñeṣu bhrājamānān hiran mayān
      svayam utthāpayām āsur devāḥ sendrā yudhiṣṭhira
teṣu tasya makhāgryeṣu gayasya pṛthivīpateḥ
      amādyad indraḥ somena dakṣiṇābhir dvijātayaḥ
sikatā vā yathā loke yathā vā divi tārakāḥ
      yathā vā varṣato dhārā asaṃkhyeyāś ca kena cit
tathaiva tad asaṃkhyeyaṃ dhanaṃ yat pradadau gayaḥ
      sadasyebhyo mahārāja teṣu yajñeṣu saptasu
bhavet saṃkhyeyam etad vai yad etat parikīrtitam
     na sā śakyā tu saṃkhyātuṃ dakṣiṇā dakṣiṇā vataḥ
hiran mayībhir gobhiś ca kṛtābhir viśvakarmaṇā
     brāhmaṇāṃs tarpayām āsa nānādigbhyaḥ samāgatān
alpāvaśeṣā pṛthivī caityair āsīn mahātmanaḥ
     gayasya yajamānasya tatra tatra viśāṃ pate
sa lokān prāptavān aindrān karmaṇā tena bhārata
     sa lokatāṃ tasya gacchet payoṣṇyāṃ ya upaspṛśet
tasmāt tvam atra rājendra bhrātṛbhiḥ sahito 'nagha
     upaspṛśya mahīpāla dhūtapāpmā bhaviṣyasi
[v]
     sa payoṣṇyāṃ naraśreṣṭhaḥ snātvā vai bhrātṛbhiḥ saha
     vaiḍūrya parvataṃ caiva narmadāṃ ca mahānadīm
     samājagāma tejo vī bhrātṛbhiḥ sahito 'nagha
tato 'sya sarvāṇy ācakhyau lomaśo bhagavān ṛṣiḥ
     tīrthāni ramaṇīyāni tatra tatra viśāṃ pate
yathāyogaṃ yathā prītiprayayau bhrātṛbhiḥ saha
     dadamāno 'sakṛd vittaṃ brāhmaṇebhyaḥ sahasraśaḥ
[l]
     devānām eti kaunteya tathā rājñāṃ sa lokatām
     vaiḍūrya parvataṃ dṛṣṭvā narmadām avatīrya ca
saṃdhir eṣa naraśreṣṭha tretāyā dvāparasya ca
     etam āsādya kaunteya sarvapāpaiḥ pramucyate
eṣa śaryāti yajñasya deśas tāta prakāśate
     sākṣād yatrāpibat somam aśvibhyāṃ saha kauśikaḥ
cukopa bhārgavaś cāpi mahendrasya mahātapāḥ
     saṃstambhayām āsa ca taṃ vāsavaṃ cyavanaḥ prabhuḥ
     sukaṅkyāṃ cāpi bhāryāṃ sa rājaputrīm ivāptavān
[y]
     kathaṃ viṣṭambhitas tena bhagavān pākaśāsanaḥ
     kimarthaṃ bhārgavaś cāpi kopaṃ cakre mahātapāḥ
nāsatyau ca kathaṃ brahman kṛtavān somapīthinau
     etat sarvaṃ yathāvṛttam ākhyātu bhagavān mama
