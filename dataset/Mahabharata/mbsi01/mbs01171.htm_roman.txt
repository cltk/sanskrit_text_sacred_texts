[āurva]
      uktavān asmi yāṃ krodhāt pratijñāṃ pitaras tadā
      sarvalokavināśāya na sā me vitathā bhavet
vṛthā roṣā pratijño hi nāhaṃ jīvitum utsahe
      anistīrṇo hi māṃ roṣo dahed agnir ivāraṇim
yo hi kāraṇataḥ krodhaṃ saṃjātaṃ kṣantum arhati
      nālaṃ sa manujaḥ samyak trivargaṃ parirakṣitum
aśiṣṭānāṃ niyantā hi śiṣṭānāṃ parirakṣatā
      sthāne roṣaḥ prayuktaḥ syān nṛpaiḥ svargajigīṣubhiḥ
aśrauṣam aham ūrustho garbhaśayyā gatas tadā
      ārāvaṃ mātṛvargasya bhṛgūṇāṃ kṣatriyair vadhe
sāmarair hi yadā lokair bhṛgūṇāṃ kṣatriyādhamaiḥ
      āgarbhotsādanaṃ kṣāntaṃ tadā māṃ manyur āviṣat
āpūrṇa kośāḥ kila me mātaraḥ pitaras tathā
      bhayāt sarveṣu lokeṣu nādhijagmuḥ parāyaṇam
tān bhṛgūṇāṃ tadā dārān kaś cin nābhyavapadyata
      yadā tadā dadhāreyam ūruṇaikena māṃ śubhā
pratiṣeddhā hi pāpasya yadā lokeṣu vidyate
      tadā sarveṣu lokeṣu pāpakṛn nopapadyate
yadā tu pratiṣeddhāraṃ pāpo na labhate kva cit
     tiṣṭhanti bahavo loke tadā pāpeṣu karmasu
jānann api ca yan pāpaṃ śaktimān na niyacchati
     īśaḥ san so 'pi tenaiva karmaṇā saṃprayujyate
rājabhiś ceśvaraiś caiva yadi vai pitaro mama
     śaktair na śakitā trātum iṣṭaṃ matveha jīvitum
ata eṣām ahaṃ kruddho lokānām īśvaro 'dya san
     bhavatāṃ tu vaco nāham alaṃ samativartitum
mama cāpi bhaved etad īśvarasya sato mahat
     upekṣamāṇasya punar lokānāṃ kilbiṣād bhayam
yaś cāyaṃ manyujo me 'gnir lokān ādātum iccchati
     dahed eṣa ca mām eva nigṛhītaḥ svatejasā
bhavatāṃ ca vijānāmi sarvalokahitepsutām
     tasmād vidadhvaṃ yac chreyo lokānāṃ mama ceśvarāḥ
[pitarah]
     ya eṣa manyujas te 'gnir lokān ādātum icchati
     apsu taṃ muñca bhadraṃ te lokā hy apsu pratiṣṭhitāḥ
āpo mayāḥ sarvarasāḥ sarvam āpo mayaṃ jagat
     tasmād apsu vimuñcemaṃ krodhāgniṃ dvijasattama
ayaṃ tiṣṭhatu te vipra yadīcchasi mahodadhau
     manyujo 'gnir dahann āpo lokā hy āpo mayāḥ smṛtāḥ
evaṃ pratijñāṃ satyeyaṃ tavānagha bhaviṣyati
     na caiva sāmarā lokā gamiṣyanti parābhavam
[vas]
     tatas taṃ krodhajaṃ tāta aurvo 'gniṃ varuṇālaye
     utsasarga sa caivāpa upayuṅkte mahodadhau
mahad dhaya śiro bhūtvā yat tad vedavido viduḥ
     tam aṅgim udgiran vaktrāt pibaty āpo mahodadhau
tasmāt tvam api bhadraṃ te na lokān hantum arhasi
     parāśara parān dharmāñ jānañ jñānavatāṃ vara
