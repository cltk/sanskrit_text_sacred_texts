[bhīsma]
      sa pannagapatis tatra prayayau brāhmaṇaṃ prati
      tam eva manasā dhyāyan kāryavattāṃ vicārayan
tam abhikramya nāgendro matimān sa nareśvaraḥ
      provāca madhuraṃ vākyaṃ prakṛtyā dharmavatsalaḥ
bho bho kṣāmyābhibhāse tvāṃ na roṣaṃ kartum arhasi
      iha tvam abhisaṃprāptaḥ kasyārthe kiṃ prayojanam
ābhimukhyād abhikramya snehāt pṛcchāmi te dvija
      vivikte gomatītīre kiṃ vā tvaṃ paryupāsase
[brāhmana]
      dharmāraṇyaṃ hi māṃ viddhi nāgaṃ draṣṭum ihāgatam
      padmanābhaṃ dvijaśreṣṭhaṃ tatra me kāryam āhitam
tasya cāham asāṃnidhyaṃ śrutavān asmi taṃ gatam
      svajanaṃ taṃ pratīkṣāmi parjanyam iva karṣakaḥ
tasya cākleśa karaṇaṃ svasti kārasamāhitam
      vartayāmy ayutaṃ brahmayogayukto nirāmayaḥ
[nāga]
      aho kalyāna vṛttas tvaṃ sādhu saj janavatsalaḥ
      śravādhyas tvaṃ mahābhāga paraṃ snehena paśyasi
ahaṃ sa nāgaviprarṣe yathā māṃ vindate bhavān
      ājñāpaya yathā svairaṃ kiṃ karomi priyaṃ tava
bhavantaṃ svajanād asmi saṃprāptaṃ śrutavān iha
     atas tvāṃ svayam evāhaṃ draṣṭum abhyāgato dvija
saṃprāptaś ca bhavān adya kṛtārthaḥ pratiyāsyati
     visrabdho māṃ dvijaśreṣṭha viṣaye yoktum arhasi
vayaṃ hi bhavatā sarve guṇakrītā viśeṣataḥ
     yas tvam ātmahitaṃ tyaktvā mām evehānurudhyase
[brāhmana]
     āgato 'haṃ mahābhāga tava darśanalālasaḥ
     kaṃ cid artham anarthajñaḥ prastu kāmo bhujaṃgama
aham ātmānam ātmastho mārgamāṇo ''tmano hitam
     vāsārthinaṃ mahāprājña balavantam upāsmi ha
prakāśitas tvaṃ svaguṇair yaśo garbhagabhastibhiḥ
     śaśāṅkakarasaṃsparśair hṛdyair ātmaprakāśitaiḥ
tasya me praśnam utpannaṃ chindhi tvam anilāśana
     paścāt kāryaṃ vadiṣyāmi śrotum arhati me bhavān
