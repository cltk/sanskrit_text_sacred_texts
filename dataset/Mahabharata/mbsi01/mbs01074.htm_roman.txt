[ṣu]
      yaḥ pareṣāṃ naro nityam ativādāṃs titikṣati
      deva yāni vijānīhi tena sarvam idaṃ jitam
yaḥ samutpatitaṃ krodhaṃ nigṛhṇāti hayaṃ yathā
      sa yantety ucyate sadbhir na yo raśmiṣu lambate
yaḥ samutpatitaṃ krodham akrodhena nirasyati
      deva yāni vijānīhi tena sarvam idaṃ jitam
yaḥ samutpatitaṃ krodhaṃ kṣamayeha nirasyati
      yathoragas tvacaṃ jīrṇāṃ sa vai puruṣa ucyate
yaḥ saṃdhārayate manyuṃ yo 'tivādāṃs titikṣati
      yaś ca tapto na tapati dṛḍhaṃ so 'rthasya bhājanam
yo yajed apariśrānto māsi māsi śataṃ samāḥ
      na krudhyed yaś ca sarvasya tayor akrodhano 'dhikaḥ
yat kumārā kumāryaś ca vairaṃ kuryur acetasaḥ
      na tat prājño 'nukurvīta vidus te na balābalam
[dev]
      vedāhaṃ tāta bālāpi dharmāṇāṃ yad ihāntaram
      akrodhe cātivāde ca veda cāpi balābalam
śiṣyasyāśiṣya vṛtter hi na kṣantavyaṃ bubhūṣatā
      tasmāt saṃkīrṇa vṛtteṣu vāso mama na rocate
pumāṃso ye hi nindanti vṛttenābhijanena ca
     na teṣu nivaset prājñaḥ śreyo 'rthī pāpabuddhiṣu
ye tv enam abhijānanti vṛttenābhijanena ca
     teṣu sādhuṣu vastavyaṃ sa vāsaḥ śreṣṭha ucyate
vāg duruktaṃ mahāghoraṃ duhitur vṛṣaparvaṇaḥ
     na hy ato duṣkarataraṃ manye lokeṣv api triṣu
     yaḥ sapatnaśriyaṃ dīptāṃ hīnaśrīḥ paryupāsate
