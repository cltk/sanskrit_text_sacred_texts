[bhīsma]
      atha tena naraśreṣṭha brāhmaṇena tapasvinā
      nirāhāreṇa vasatā duḥkhitās te bhujaṃgamāḥ
sarve saṃbhūya sahitās tasya nāgasya bāndhavāḥ
      bhrātaras tanayā bhāryā yayus taṃ brāhmaṇaṃ prati
te 'paśyan puline taṃ vai vivikte niyatavratam
      samāsīnaṃ nirāhāraṃ dvijaṃ japyaparāyanam
te sarve samabhikramya vipram abhyarcya cāsakṛt
      ūcur vākyam asaṃdigdham ātitheyasya bāndhavāḥ
ṣaṣṭho hi divasas te 'dya prāptasyeha tapodhana
      na cābhilasase kiṃ cid āhāraṃ dharmavatsala
asmān abhigataś cāsi vayaṃ ca tvām upasthitāḥ
      kāryaṃ cātithyam asmābhir vayaṃ sarve kutumbinaḥ
mūlaṃ phalaṃ vā parṇaṃ vā payo vā dvijasattama
      āhārahetor annaṃ vā bhoktum arhasi brāhmaṇa
tyaktāhāreṇa bhavatā vane nivasatā satā
      bālavṛddham idaṃ sarvaṃ pīḍyate dharmasaṃkaṭāt
na hi no bhrūṇahā kaś cid rājāpathyo 'nṛto 'pi vā
      pūrvāśī vā kule hy asmin devatātithibāndhuṣu
[brāhmana]
     upadeśena yuṣmākam āhāro 'yaṃ mayā vṛtaḥ
     dvir ūnaṃ daśarātraṃ vai nāgasyāgamanaṃ prati
yady astarātre niryāte nāgamiṣyati pannagaḥ
     tadāhāraṃ kariṣyāmi tannimittam idaṃ vratam
kartavyo na ca saṃtāpo gamyatāṃ ca yathāgatam
     tannimittaṃ vrataṃ mahyaṃ naitad bhettum ihārhatha
[bhīsma]
     tena te samanujñātā brāhmaṇena bhujaṃgamāḥ
     svam eva bhavanaṃ jagmur akṛtārthā nararṣabha
