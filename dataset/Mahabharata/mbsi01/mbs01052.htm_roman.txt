[ṣ]
      ye sarpāḥ sarpasatre 'smin patitā havyavāhane
      teṣāṃ nāmāni sarveṣāṃ śrotum icchāmi sūtaja
[s]
      sahasrāṇi bahūny asmin prayutāny arbudāni ca
      na śakyaṃ parisaṃkhyātuṃ bahutvād vedavittama
yathā smṛtitu nāmāni pannagānāṃ nibodha me
      ucyamānāni mukhyānāṃ hutānāṃ jātavedasi
vāsukeḥ kulajāṃs tāvat pradhānyena nibodha me
      nīlaraktān sitān ghorān mahākāyān viṣolbaṇān
koṭiko mānasaḥ pūrṇaḥ sahaḥ paulo halīsakaḥ
      picchilaḥ koṇapaś cakraḥ koṇa vegaḥ prakālanaḥ
hiraṇyavāhaḥ śaraṇaḥ kakṣakaḥ kāladantakaḥ
      ete vāsukijā nāgāḥ praviṣṭā havyavāhanam
takṣakasya kule jātān pravakṣyāmi nibodha tān
      pucchaṇḍako maṇḍalakaḥ piṇḍa bhettā rabheṇakaḥ
ucchikhaḥ suraso draṅgo balaheḍo virohaṇaḥ
      śilī śala karo mūkaḥ sukumāraḥ pravepanaḥ
mudgaraḥ śaśaromā ca sumanā vegavāhanaḥ
      ete takṣakajā nāgāḥ praviṣṭā havyavāhanam
pārāvataḥ pāriyātraḥ pāṇḍaro hariṇaḥ kṛśaḥ
     vihaṃgaḥ śarabho modaḥ pramodaḥ saṃhatāṅgadaḥ
airāvata kulād ete praiviṣṭā havyavāhanam
     kauravya kulajān nāgāñ śṛṇu me dvijasattama
aiṇḍilaḥ kuṇḍalo muṇḍo veṇi skandhaḥ kumārakaḥ
     bāhukaḥ śṛṅgavegaś ca dhūrtakaḥ pātapātarau
dhṛtarāṣṭra kule jātāñ śṛṇu nāgān yathātatham
     kīrtyamānān mayā brahman vātavegān viṣolbaṇān
śaṅkukarṇaḥ piṅgalakaḥ kuṭhāra mukhamecakau
     pūrṇāṅgadaḥ pūrṇamukhaḥ prahasaḥ śakunir hariḥ
āmāhaṭhaḥ komaṭhakaḥ śvasano mānavo vaṭaḥ
     bhairavo muṇḍavedāṅgaḥ piśaṅgaś codra pāragaḥ
ṛṣabho vegavān nāma piṇḍāraka mahāhanū
     raktāṅgaḥ sarvasāraṅgaḥ samṛddhaḥ pāṭa rākṣasau
varāhako vāraṇakaḥ sumitraś citravedakaḥ
     parāśaras taruṇako maṇiskandhas tathāruṇiḥ
iti nāgā mayā brahman kīrtitāḥ kīrtivardhanāḥ
     pradhānyena bahutvāt tu na sarve parikīrtitāḥ
eteṣāṃ putrapautrās tu prasavasya ca saṃtatiḥ
     na śakyāḥ parisaṃkhyātuṃ ye dīptaṃ pāvakaṃ gatāḥ
sapta śīrṣā dviśīrṣāś ca pañcaśīrṣās tathāpare
     kālānalaviṣā ghorā hutāḥ śatasahasraśaḥ
mahākāyā mahāvīryāḥ śailaśṛṅgasamucchrayāḥ
     yojanāyāma vistārā dviyojanasamāyatāḥ
kāmarūpāḥ kāmagamā dīptānalaviṣolbaṇāḥ
     dagdhās tatra mahāsatre brahmadaṇḍanipīḍitāḥ
