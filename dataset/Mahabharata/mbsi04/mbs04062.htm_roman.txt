[vai]
      tato vijitya saṃgrāme kurūn govṛṣabhekṣaṇaḥ
      samānayām āsa tadā virāṭasya dhanaṃ mahat
gateṣu ca prabhagneṣu dhārtarāṣṭreṣu sarvaśaḥ
      vanān niṣkramya gahanād bahavaḥ kuru sainikāḥ
bhayāt saṃtrastamanasaḥ samājagmus tatas tataḥ
      muktakeśā vyadṛśyanta sthitāḥ prāñjalayas tadā
kṣutpipāsāpariśrāntā videśa sthā vicetasaḥ
      ūcuḥ praṇamya saṃbhrāntāḥ pārtha kiṃ karavām ate
[arj]
      svasti vrajata bhadraṃ vo na bhetavyaṃ kathaṃ cana
      nāham ārtāñ jighāṃsāmi bhṛśam āśvāsayāmi vaḥ
[vai]
      tasya tām abhayāṃ vācaṃ śrutvā yodhāḥ samāgatāḥ
      āyuḥ kīrtiyaśo dābhis tam āśir bhir anandayan
tato nivṛttāḥ kuravaḥ prabhagnā vaśam āsthitāḥ
      panthānam upasaṃgamya phalguno vākyam abravīt
rājaputra pratyavekṣa samānītāni sarvaśaḥ
      gokulāni mahābāho vīra gopālakaiḥ saha
tato 'harāhṇe yāsyāmo virāṭanagaraṃ prati
      āśvāsya pāyayitvā ca pariplāvya ca vājinaḥ
gacchantu tvaritāś caiva gopālāḥ preṣitās tvayā
     nagare priyam ākhyātuṃ ghoṣayantu ca te jayam
[vai]
     uttaras tvaramāṇo 'tha dūtān ājñāpayat tataḥ
     vacanād arjunasyaiva ācakṣadhvaṃ jayaṃ mama
