[br]
      nāhaṃ tathā bhīru carāmi loke; tathā tvaṃ māṃ tarkayase svabuddhyā
      vipro 'smi mukto 'smi vanecaro 'smi; gṛhastha dharmā brahma cārī tathāsmi
nāham asmi yathā māṃ tvaṃ paśyase cakṣuṣā śubhe
      mayā vyāptam idaṃ sarvaṃ yat kiṃ cij jagatī gatam
ye ke cij jantavo loke jaṅgamāḥ sthāvarāś ca ha
      teṣāṃ mām antakaṃ viddhi dārūṇām iva pāvakam
rājyaṃ pṛthivyāṃ sarvasyām atha vāpi triviṣṭape
      tathā buddhir iyaṃ vetti buddhir eva dhanaṃ mama
ekaḥ panthā brāhmaṇānāṃ yena gacchanti tadvidaḥ
      gṛheṣu vanavāseṣu guru vāseṣu bhikṣuṣu
      liṅgair bahubhir avyagrair ekā buddhir upāsyate
nānā liṅgāśramasthānāṃ yeṣāṃ buddhiḥ śamātmikā
      te bhāvam ekam āyānti saritaḥ sāgaraṃ yathā
buddhyāyaṃ gamyate mārgaḥ śarīreṇa na gamyate
      ādyantavanti karmāṇi śarīraṃ karmabandhanam
tasmāt te subhage nāsti paralokakṛtaṃ bhayam
      madbhāvabhāvaniratā mamaivātmānam eṣyasi
