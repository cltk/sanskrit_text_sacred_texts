[j]
      jyeṣṭhānujyeṣṭhatāṃ teṣāṃ nāmadheyāni cābhibho
      dhṛtarāṣṭrasya putrāṇām ānupūrvyeṇa kīrtaya
[v]
      duryodhano yuyutsuś ca rājan duḥśāsanas tathā
      duḥsaho duḥśalaś caiva jalasaṃdhaḥ samaḥ sahaḥ
vindānuvindau durdharṣaḥ subāhur duṣpradharṣaṇaḥ
      durmarṣaṇo durmukhaś ca duṣkarṇaḥ karṇa eva ca
viviṃśatir vikarṇaś ca jalasaṃdhaḥ sulocanaḥ
      citropacitrau citrākṣaś cāru citraḥ śarāsanaḥ
durmado duṣpragāhaś ca vivitsur vikaṭaḥ samaḥ
      ūrṇu nābhaḥ sunābhaś ca tathā nandopanandakau
senāpatiḥ suṣeṇaś ca kuṇḍodara mahodarau
      citrabāṇaś citravarmā suvarmā durvimocanaḥ
ayo bāhur mahābāhuś citrāṅgaś citrakuṇḍalaḥ
      bhīmavego bhīmabalo balākī balavardhanaḥ
ugrāyudho bhīmakarmā kanakāyur dṛḍhāyudhaḥ
      dṛḍhavarmā dṛḍhakṣatraḥ somakīrtir anūdaraḥ
dṛḍhasaṃdho jarāsaṃdhaḥ satyasaṃdhaḥ sadaḥ suvāk
      ugraśravā aśvasenaḥ senānīr duṣparājayaḥ
aparājitaḥ paṇḍitako viśālākṣo durāvaraḥ
     dṛḍhahastaḥ suhastaś ca vātavegasuvarcasau
ādityaketur bahv āśīnāgadantogra yāyinau
     kavacī niṣaṅgī pāśī ca daṇḍadhāro dhanur grahaḥ
ugro bhīma ratho vīro vīrabāhur alolupaḥ
     abhayo raudrakarmā ca tathā dṛḍharathas trayaḥ
anādhṛṣyaḥ kuṇḍa bhedī virāvī dīrghalocanaḥ
     dīrghabāhur mahābāhur vyūḍhorur kanakadhvajaḥ
kuṇḍāśī virajāś caiva duḥśalā ca śatādhikā
     etad ekaśataṃ rājan kanyā caikā prakīrtitā
nāmadheyānupūrvyeṇa viddhi janma kramaṃ nṛpa
     sarve tv atirathāḥ śūrāḥ sarve yuddhaviśāradāḥ
sarve vedavidaś caiva rājaśāstreṣu kovidāḥ
     sarve saṃsargavidyāsu vidyābhijana śobhinaḥ
sarveṣām anurūpāś ca kṛtā dārā mahīpate
     dhṛtarāṣṭreṇa samaye samīkṣya vidhivat tadā
duḥśalāṃ samaye rājā sindhurājāya bhārata
     jayadrathāya pradadau saubalānumate tadā
