[ru]
      kathaṃ hiṃsitavān sarpān kṣatriyo janamejayaḥ
      sarpā vā hiṃsitās tāta kimarthaṃ dvijasattama
kimarthaṃ mokṣitāś caiva pannagās tena śaṃsa me
      āstīkena tad ācakṣva śrotum icchāmy aśeṣataḥ
[rsi]
      śroṣyasi tvaṃ ruro sarvam āstīka caritaṃ mahat
      brāhmaṇānāṃ kathayatām ity uktvāntaradhīyata
[s]
      ruruś cāpi vanaṃ sarvaṃ paryadhāvat samantataḥ
      tam ṛṣiṃ draṣṭum anvicchan saṃśrānto nyapatad bhuvi
labdhasaṃjño ruruś cāyāt tac cācakhyau pitus tadā
      pitā cāsya tad ākhyānaṃ pṛṣṭaḥ sarvaṃ nyavedayat
