[lomaṣa]
      eṣā deva nadī puṇyā kauśikī bharatarṣabha
      viśvā mitrāśramo ramyo eṣa cātra prakāśate
āśramaś caiva puṇyākhyaḥ kāśyapasya mahātmanaḥ
      ṛśya śṛṅgaḥ suto yasya tapo vī saṃyatendriyaḥ
tapaso yaḥ prabhāvena varṣayām āsa vāsavam
      anāvṛṣṭyāṃ bhayād yasya vavarṣa balavṛtra hā
mṛgyāṃ jātaḥ sa tejo vī kāśyapasya sutaḥ prabhuḥ
      viṣaye loma pādasya yaś cakārādbhutaṃ mahat
nivartiteṣu sasyeṣu yasmai śāntāṃ dadau nṛpaḥ
      loma pādo duhitaraṃ sāvitrīṃ savitā yathā
[y]
      ṛśya śṛṅgaḥ kathaṃ mṛgyām utpannaḥ kāśyapātma jaḥ
      viruddhe yonisaṃsarge kathaṃ ca tapasā yutaḥ
kimarthaṃ ca bhayāc chakras tasya bālasya dhīmataḥ
      anāvṛṣṭyāṃ pravṛttāyāṃ vavarṣa balavṛtra hā
kathaṃrūpā ca śāntābhūd rājaputrī yatavratā
      lobhayām āsa yā ceto mṛgabhūtasya tasya vai
loma pādaś ca rājarṣir yadāśrūyata dhārmikaḥ
      kathaṃ vai viṣaye tasya nāvarṣat pākaśāsanaḥ
etan me bhagavan sarvaṃ vistareṇa yathātatham
     vaktum arhasi śuśrūṣor ṛṣyaśṛṅgasya ceṣṭitam
[l]
     vibhāṇḍakasya brahmarṣes tapasā bhāvitātmanaḥ
     amoghavīryasya sataḥ prajāpatisamadyuteḥ
śṛṇu putro yathā jāta ṛśya śṛṅgaḥ pratāpavān
     mahāhrade mahātejā bālaḥ sthavira saṃmataḥ
mahāhradaṃ samāsādya kāśyapas tapasi sthitaḥ
     dīrghakālaṃ pariśrānta ṛṣir devarṣisaṃmataḥ
tasya retaḥ pracaskanda dṛṣṭvāpsarasam urvaśīm
     apsūpaspṛśato rājan mṛgī tac cāpibat tadā
saha toyena tṛṣitā sā garbhiṇy abhavan nṛpa
     amoghatvād vidheś caiva bhāvi tvād daivanirmitāt
tasyāṃ mṛgyāṃ samabhavat tasya putro mahān ṛṣiḥ
     ṛśya śṛṅgas taponityo vana eva vyavardhata
tasyarśya śṛṅgaṃ śirasi rājann āsīn mahātmanaḥ
     tenarśya śṛṅga ity evaṃ tadā sa prathito 'bhavat
na tena dṛṣṭapūrvo 'nyaḥ pitur anyatra mānuṣaḥ
     tasmāt tasya mano nityaṃ brahmacarye 'bhavan nṛpa
etasminn eva kāle tu sakhā daśarathasya vai
     loma pāda iti khyāto aṅgānām īśvaro 'bhavat
tena kāmaḥ kṛto mithyā brāhmaṇebhya iti śrutiḥ
     sa brāhmaṇaiḥ parityaktas tadā vai jagatīpatiḥ
purohitāpacārāc ca tasya rājño yadṛcchayā
     na vavarṣa sahasrākṣas tato 'pīḍyanta vai prajāḥ
sa brāhmaṇān paryapṛcchat tapo yuktān manīṣiṇaḥ
     pravarṣaṇe surendrasya samarthān pṛthivīpatiḥ
kathaṃ pravarṣet parjanya upāyaḥ paridṛśyatām
     tam ūcuś coditās tena svamatāni manīṣiṇaḥ
tatra tv eko munivaras taṃ rājānam uvāca ha
     kupitās tava rājendra brāhmaṇā niskṛtiṃ cara
ṛśya śṛṅgaṃ munisutam ānayasva ca pārthiva
     vāneyam anabhijñaṃ ca nārīṇām ārjave ratam
sa ced avatared rājan viṣayaṃ te mahātapāḥ
     sadyaḥ pravarṣet parjanya iti me nātra saṃśayaḥ
etac chrutvā vaco rājan kṛtvā niskṛtim ātmanaḥ
     sa gatvā punar āgacchat prasanneṣu dvijātiṣu
     rājānam āgataṃ dṛṣṭvā pratisaṃjagṛhuḥ prajāḥ
tato 'ṅgapatir āhūya sacivān mantrakovidān
     ṛśya śṛṅgāgame yatnam akaron mantraniścaye
so 'dhyagacchad upāyaṃ tu tair amātyaiḥ sahācyutaḥ
     śāstrajñair alam arthajñair nītyāṃ ca pariniṣṭhitaiḥ
tata ānāyayām āsa vāra mukhyā mahīpatiḥ
     vaiśyāḥ sarvatra niṣṇātās tā uvāca sa pārthivaḥ
ṛśya śṛṅgam ṛṣeḥ putram ānayadhvam upāyataḥ
     lobhayitvābhiviśvāsya viṣayaṃ mama śobhanāḥ
tā rājabhayabhītāś ca śāpabhītāś ca yoṣitaḥ
     aśakyam ūcus tat kāryaṃ vi varṇā gatacetasaḥ
tatra tv ekā jarad yoṣā rājānam idam abravīt
     prayatiṣye mahārāja tam ānetuṃ tapodhanam
abhipretāṃs tu me kāmān samanujñātum arhasi
     tataḥ śakṣye lobhayitum ṛśya śṛṅgam ṛṣeḥ sutam
tasyāḥ sarvam abhiprāyam anvajānāt sa pārthivaḥ
     dhanaṃ ca pradadau bhūri ratnāni vividhāni ca
tato rūpeṇa saṃpannā vayasā ca mahīpate
     striya ādāya kāś cit sā jagāma vanam añjasā
