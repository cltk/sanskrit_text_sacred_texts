[mārk]
      brahmaṇo yas tṛtīyas tu putraḥ kurukulodvaha
      tasyāpava sutā bhāryā prajās tasyāpi me śṛṇu
bṛhajjyotir bṛhatkīrtir bṛhadbrahmā bṛhanmanāḥ
      bṛhanmantro bṛhadbhāsas tathā rājan bṛhaspatiḥ
prajāsu tāsu sarvāsu rūpeṇāpratimābhavat
      devī bhānumatī nāma prathamāṅgirasaḥ sutā
bhūtānām eva sarveṣāṃ yasyāṃ rāgas tadābhavat
      rāgād rāgeti yām āhur dvitīyāṅgirasaḥ sutā
yāṃ kapardi sutām āhur dṛśyādṛśyeti dehinaḥ
      tanutvāt sā sinīvālī tṛtīyāṅgirasaḥ sutā
paśyaty arciṣmatī bhābhir havir bhiś ca haviṣmatī
      ṣaṣṭham aṅgirasaḥ kanyāṃ puṇyām āhur haviṣmatīm
mahāmakheṣv āṅgiraṣī dīptimatsu mahāmatī
      mahāmatīti vikhyātā saptamī kathyate sutā
yāṃ tu dṛṣṭvā bhagavatīṃ janaḥ kuhukuhāyate
      ekānaṃśeti yām āhuḥ kuhūm aṅgnirasaḥ sutām
