[mārk]
      skandasya pārṣadān ghorāñ śṛṇuṣvādbhuta darśanān
      vajraprahārāt skandasya jajñus tatra kumārakāḥ
      ye haranti śiśūñ jātān garbhasthāṃś caiva dāruṇāḥ
vajraprahārāt kanyāś ca jajñire 'sya mahābalāḥ
      kumārāś ca viśākhaṃ taṃ pitṛtve samakalpayan
sa bhūtvā bhagavān saṃkhye rakṣaṃś chāga mukhas tadā
      vṛtaḥ kanyā gaṇaiḥ sarvair ātmanīnaiś ca putrakaiḥ
mātṝṇāṃ prekṣatīnāṃ ca bhadraśākhaś ca kauśalaḥ
      tataḥ kumāra pitaraṃ skandam āhur janā bhuvi
rudram agnim umāṃ svāhāṃ pradeśeṣu mahābalām
      yajanti putra kāmāś ca putriṇaś ca sadā janāḥ
yās tās tv ajanayat kanyās tapo nāma hutāśanaḥ
      kiṃ karomīti tāḥ skandaṃ saṃprāptāḥ samabhāṣata
[mātarah]
      bhavema sarvalokasya vayaṃ mātara uttamāḥ
      prasādāt tava pūjyāś ca priyam etat kuruṣva naḥ
[mārk]
      so 'bravīd bāḍham ity evaṃ bhaviṣyadhvaṃ pṛthagvidhāḥ
      aśivāś ca śivāś caiva punaḥ punar udāradhīḥ
tataḥ saṃkalpya putratve skaṃdaṃ mātṛgaṇo 'gamat
      kākī ca halimā caiva rudrātha bṛhalī tathā
      āryā palālā vai mitrā satnptaitāḥ śuśu mātaraḥ
etāsāṃ vīryasaṃpannaḥ śiśur nāmātidāruṇaḥ
     skanda prasādajaḥ putro lohitākṣo bhayaṃkaraḥ
eṣa vīrāṣṭakaḥ proktaḥ skanda mātṛgaṇodbhavaḥ
     chāga vaktreṇa sahito navakaḥ parikīryate
ṣaṣṭhaṃ chāgamayaṃ vaktraṃ skandasyaiveti viddhi tat
     ṣaṣ ṣiro 'bhyantaraṃ rājan nityaṃ mātṛgaṇārcitam
ṣaṇṇāṃ tu pravaraṃ tasya śīrṣāṇām iha śabdyate
     śaktiṃ yenāsṛjad divyāṃ bhadraśākha iti sma ha
ity etad vividhākāraṃ vṛttaṃ śuklasya pañcamīm
     tatra yuddhaṃ mahāghoraṃ vṛttaṃ ṣaṣṭhyāṃ janādhipa
