[v]
      tataḥ prayātaḥ kaunteyaḥ krameṇa bharatarṣabha
      nandām aparanandāṃ ca nadyau pāpabhayāpahe
sa parvataṃ samāsādya hemakūṭam anāmayam
      acintyān adbhutān bhāvān dadarśa subahūn nṛpaḥ
vāco yatrābhavan meghā upalāś ca sahasraśaḥ
      nāśaknuvaṃs tam āroḍhuṃ viṣaṇṇamanaso janāḥ
vāyur nityaṃ vavau yatra nityaṃ devaś ca varṣati
      sāyaṃprātaś ca bhagavān dṛśyate havyavāhanaḥ
evaṃ bahuvidhān bhāvān adbhutān vīkṣya pāṇḍavaḥ
      lomaśaṃ punar eva sma paryapṛcchat tad adbhutam
[lomaṣa]
      yathā śrutam idaṃ pūrvam asmābhir arikarśana
      tad ekāgramanā rājan nibodha gadato mama
asminn ṛṣabhakūṭe 'bhūd ṛṣabho nāma tāpasaḥ
      anekaśatavarṣāyus tapo vī kopano bhṛśam
sa vai saṃbhāṣyamāṇo 'nyaiḥ kopād girim uvāca ha
      ya iha vyāharet kaś cid upalān utsṛjes tadā
vātaṃ cāhūya mā śabdam ity uvāca sa tāpasaḥ
      vyāharaṃś caiva puruṣo meghena vinivāryate
evam etāni karmāṇi rājaṃs tena maharṣiṇā
     kṛtāni kāni cit kopāt pratisiddhāni kāni cit
nandām abhigatān devān purā rājann iti śrutiḥ
     anvapadyanta sahasā puruṣā deva darśinaḥ
te darśanam anicchanto devāḥ śakrapurogamāḥ
     durgaṃ cakrur imaṃ deśaṃ giripratyūha rūpakam
tadā prabhṛti kaunteya narā girim imaṃ sadā
     nāśaknuvan abhidraṣṭuṃ kuta evādhirohitum
nātapta tapasā śakyo draṣṭum eṣa mahāgiriḥ
     āroḍhuṃ vāpi kaunteya tasmān niyatavāg bhava
iha devāḥ sadā sarve yajñān ājahrur uttamān
     teṣām etāni liṅgāni dṛśyante 'dyāpi bhārata
kuśākāreva dūrveyaṃ saṃstīrṇeva ca bhūr iyam
     yūpaprakārā bahavo vṛkṣāś ceme viśāṃ pate
devāś ca ṛṣayaś caiva vasanty adyāpi bhārata
     teṣāṃ sāyaṃ tathā prātar dṛśyate havyavāhanaḥ
ihāplutānāṃ kaunteya sadyaḥ pāpmā vihanyate
     kuruśreṣṭhābhiṣekaṃ vai tasmāt kuru sahānujaḥ
tato nandāplutāṅgas tvaṃ kauśikīm abhiyāsyasi
     viśvā mitreṇa yatrograṃ tapas taptum anuttamam
tatas tatra samāplutya gātrāṇi sagaṇo nṛpaḥ
     jagāma kauśikīṃ puṇyāṃ ramyāṃ śivajalāṃ nadīm
