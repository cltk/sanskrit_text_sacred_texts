[atithi]
      upadeśaṃ tu te vipra kariṣye 'haṃ yathāgamam
      puruṇā me yathākhyātam arthatas tac ca me śṛṇu
yatra pūrvābhisargeṇa dharmacakraṃ pravartitam
      naimiṣe gomatītīre tatra nāgāhvayaṃ puram
samagrais tridaśais tatra iṣṭam āsīd dvijarṣabha
      yatrendrātikramaṃ cakre māndhātā rājasattamaḥ
kṛtādhivāso dharmātmā tatra cakṣuḥ śravā mahā
      padmanābho mahābhāgaḥ padma ity eva viśrutaḥ
sa vācā karmaṇā caiva manasā ca dvijarṣabha
      prasādayati bhūtāni trividhe vartmani sthitaḥ
sāmnā dānena bhedena dandeneti caturvidham
      viṣamasthaṃ janaṃ svaṃ ca cakṣur dhyānena rakṣati
tam abhikramya vidhinā prastum arhasi kānskitam
      sa te paramakaṃ dharmana mithyā darśayiṣyati
sa hi sarvātithir nāgo buddhiśāstraviśāradaḥ
      guṇair anavamair yuktaḥ samastair ābhikāmikaiḥ
prakṛtyā nityasalilo nityam adhyayane rataḥ
      tapo damābhyāṃ saṃyukto vṛttenānavareṇa ca
yajvā dānaruciḥ kṣānto vṛtte ca parame sthitaḥ
     satyavāg anasūyuś ca śīlavān abhisaṃśritaḥ
śeṣānna bhoktā vacanānukūlo; hitārjavotkṛṣṭa kṛtākṛtajñaḥ
     avairakṛd bhūtahite niyukto; gaṅgāhradāmbho 'bhijanopapannaḥ
