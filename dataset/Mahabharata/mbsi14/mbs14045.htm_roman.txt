[br]
      buddhisāraṃ mana stambham indriyagrāmabandhanam
      mahābhūtāra viṣkambhaṃ nimeṣa pariveṣṭanam
jarā śokasamāviṣṭaṃ vyādhivyasanasaṃcaram
      deśakālavicārīdaṃ śramavyāyām anisvanam
ahorātra parikṣepaṃ śītoṣṇaparimaṇḍalam
      sukhaduḥkhānta saṃkleśaṃ kṣutpipāsāvakīlanam
chāyā tapa vilekhaṃ ca nimeṣonmeṣa vihvalam
      ghoramohajanākīrṇaṃ vartamānam acetanam
māsārdha māsagaṇitaṃ viṣamaṃ lokasaṃcaram
      tamo nicayapaṅkaṃ ca rajo vegapravartakam
sattvālaṃkāra dīptaṃ ca guṇasaṃghāta maṇḍalam
      svaravigraha nābhīkaṃ śokasaṃghāta vartanam
kriyā kāraṇasaṃyuktaṃ rāgavistāram āyatam
      lobhepsā parisaṃkhyātaṃ viviktajñānasaṃbhavam
bhayamohaparīvāraṃ bhūtasaṃmoha kārakam
      ānanda prītidhāraṃ ca kāmakrodhaparigraham
mahad ādi viśeṣāntam asaktaprabhavāvyayam
      manojavanam aśrāntaṃ kālacakraṃ pravartate
etad dvaṃdva samāyuktaṃ kālacakram acetanam
     visṛjet saṃkṣipec cāpi bodhayet sāmaraṃ jagat
kālacakrapravṛttiṃ ca nivṛttiṃ caiva tattvataḥ
     kālacakrapravṛttiṃ ca nivṛttiṃ caiva tattvataḥ
     yas tu veda naro nityaṃ na sa bhūteṣu muhyati
vimuktaḥ sarvasaṃkleśaiḥ sarvadvaṃdvātigo muniḥ
     vimuktaḥ sarvapāpebhyaḥ prāpnoti paramāṃ gatim
gṛhastho brahma cārī ca vānaprastho 'tha bhikṣukaḥ
     catvāra āśramāḥ proktāḥ sarve gārhasthya mūlakāḥ
yaḥ kaś cid iha loke ca hy āgamaḥ saṃprakīrtitaḥ
     tasyānta gamanaṃ śreyaḥ kīrtir eṣā sanātanī
saṃskāraiḥ saṃskṛtaḥ pūrvaṃ yathāvac caritavrataḥ
     jātau guṇaviśiṣṭāyāṃ samāvarteta vedavit
svadāranirato dāntaḥ śiṣṭācāro jitendriyaḥ
     pañcabhiś ca mahāyajñaiḥ śraddadhāno yajeta ha
devatātithiśiṣṭāśī nirato veda karmasu
     ijyā pradānayuktaś ca yathāśakti yathāvidhi
na pāṇipādacapalo na netracapalo muniḥ
     na ca vāg aṅgacapala iti śiṣṭasya gocaraḥ
nityayajñopavītī syāc chukla vāsāḥ śucivratāḥ
     niyato damadānābhyāṃ sadā śiṣṭaiś ca saṃviśet
jitaśiśnodaro maitraḥ śiṣṭācāra samāhitaḥ
     vaiṇavīṃ dhārayed yaṣṭiṃ sodakaṃ ca kamaṇḍalum
adhītyādhyāpanaṃ kuryāt tathā yajana yājane
     dānaṃ pratigrahaṃ caiva ṣaḍguṇāṃ vṛttim ācaret
trīṇi karmāṇi yānīha brāhmaṇānāṃ tu jīvikā
     yājanādhyāpane cobhe śuddhāc cāpi pratigrahaḥ
avaśeṣāṇi cānyāni trīṇi karmāṇi yāni tu
     dānam adhyayanaṃ yajño dharmayuktāni tāni tu
teṣv apramādaṃ kurvīta triṣu karmasu dharmavit
     dānto maitraḥ kṣamā yuktaḥ sarvabhūtasamo muniḥ
sarvam etad yathāśakti vipro nirvartayañ śuciḥ
     evaṃ yukto jayet svargaṃ gṛhasthaḥ saṃśitavrataḥ
