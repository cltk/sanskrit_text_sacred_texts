[y]
      kiṃ kartavyaṃ manuṣyeṇa lokayātrā hitārthinā
      kathaṃ vai lokayātrāṃ tu kiṃ śīlaś ca samācaret
[bh]
      kāyena trividhaṃ karma vācā cāpi caturvidham
      manasā trividhaṃ caiva daśa karma pathāṃs tyajet
prāṇātipātaṃ stainyaṃ ca paradānam athāpi ca
      trīṇi pāpāni kāyena sarvataḥ parivarjayet
asat pralāpaṃ pāruṣyaṃ paiśunyam anṛtaṃ tathā
      catvāri vācā rājendra na jalpen nānucintayet
anabhidhyā parasveṣu sarvasattveṣu sauhṛdam
      karmaṇāṃ phalam astīti trividhaṃ manasā caret
tasmād vākkāyamanasā nācared aśubhaṃ naraḥ
      śubhāśubhāny ācaran hi tasya tasyāśnute phalam
