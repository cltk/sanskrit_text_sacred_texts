[yā]
      tattvānāṃ sarga saṃkhyā ca kālasaṃkhyā tathaiva ca
      mayā proktānupūrvyeṇa saṃhāram api me śṛṇu
yathā saṃharate jantūn sasarja ca punaḥ punaḥ
      anādinidhano brahmā nityaś cākṣara eva ca
ahaḥ kṣayam atho buddhvā niśi svapnamanās tathā
      codayām āsa bhavagān avyakto 'haṃ kṛtaṃ naram
tataḥ śatasahasrāṃśur avyaktenābhicoditaḥ
      kṛtvā dvādaśadhātmānam ādityo jvalad agnivat
caturvidhaṃ prajā jālaṃ nirdahaty āśu tejasā
      jarāyv anda svedajātam udbhijjaṃ ca narādhipa
etad unmeṣa mātreṇa viniṣṭaṃ sthānu jaṅgamam
      kūrmapṛṣṭhasamā bhūmir bhavaty atha samantataḥ
jagad dagdhvāmita balaḥ kevalaṃ jagatīṃ tataḥ
      ambhasā balinā kṣipram āpūryata samantataḥ
tataḥ kālāgnim āsādya tad ambho yāti saṃkṣayam
      vinaste 'mbhasi rājendra jājvalīty analo mahā
tam aprameyo 'tibalaṃ jvalamānaṃ vibhāvasum
      ūṣmānaṃ sarvabhūtānāṃ saptārciṣam athāñjasā
bhakṣayām āsa balavān vāyur astātmako balī
     vicarann amitaprāṇas tiryag ūrdhvam adhas tathā
tam apratibalaṃ bhīmam ākāśaṃ grasate ''tmanā
     ākāśam apy atinadan mano grasati cārikam
mano grasati sarvātmā so 'haṃkāraḥ prajāpatiḥ
     ahaṃkāraṃ mahān ātmā bhūtabhavya bhaviṣyavit
tam apy anupamātmānaṃ viśvaṃ śambhaḥ prajāpatiḥ
     animā laghimā prāptir īśāno jyotir avyayaḥ
sarvataḥ pāni pādāntaḥ sarvato 'kṣiśiromukhaḥ
     sarvataḥ śrutimāṁl loke sarvam āvṛtya tiṣṭhati
hṛdayaṃ sarvabhūtānāṃ parvaṇo 'ṅguṣṭha mātrakaḥ
     anugrasaty anantaṃ hi mahātmā viśvam īśvaraḥ
tataḥ samabhavat sarvam akṣayāvyayam avraṇam
     bhūtabhavya manuṣyāṇāṃ sraṣṭāram anaghaṃ tathā
eṣo 'pyayas te rājendra yathāvat paribhāsitaḥ
     adhyātmam adhibhūtaṃ ca adhidaivaṃ ca śrūyatām
