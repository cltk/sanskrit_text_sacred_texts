[ak]
      sa vedādhyayane yukto jamadagnir mahātapaḥ
      tapas tepe tato devān niyamād vaśam ānayat
sa prasenajitaṃ rājann adhigamya narādhipam
      reṇukāṃ varayām āsa sa ca tasmai dadau nṛpaḥ
reṇukāṃ tv atha saṃprāpya bhāryāṃ bhārgavanandanaḥ
      āśramasthas tayā sārdhaṃ tapas tepe 'nukūlayā
tasyāḥ kumārāś catvāro jajñire rāma pañcamāḥ
      sarveṣām ajaghanyas tu rāma āsīj jaghanyajaḥ
phalāhāreṣu sarveṣu gateṣv atha suteṣu vai
      reṇukā snātum agamat kadā cin niyatavratā
sā tu citrarathaṃ nāma mārttikāvatakaṃ nṛpam
      dadarśa reṇukā rājann āgacchantī yadṛcchayā
krīḍantaṃ salile dṛṣṭvā sabhāryaṃ padmamālinam
      ṛddhimantaṃ tatas tasya spṛhayām āsa reṇukā
vyabhicārāt tu sā tasmāt klinnāmbhasi vi cetanā
      praviveśāśramaṃ trastā tāṃ vai bhartānvabudhyata
sa tāṃ dṛṣṭvā cyutāṃ dhairyād brāhmyā lakṣmyā vivarjitām
      dhik śabdena mahātejā garhayām āsa vīryavān
tato jyeṣṭho jāmadagnyo rumaṇvān nāma nāma taḥ
     ājagāma suṣeṇaś ca vasur viśvāvasus tathā
tān ānupūrvyād bhagavān vadhe mātur acodayat
     na ca te jātasaṃmohāḥ kiṃ cid ūcur vi cetasaḥ
tataḥ śaśāpa tān kopāt te śaptāś cetanāṃ jahuḥ
     mṛgapakṣisa dharmāṇaḥ kṣipram āsañ jaḍopamāḥ
tato rāmo 'bhyagāt paścād āśramaṃ paravīra hā
     tam uvāca mahāmanyur jamadagnir mahātapāḥ
jahīmāṃ mātaraṃ pāpāṃ mā ca putra vyathāṃ kṛthāḥ
     tata ādāya paraśuṃ rāmo mātuḥ śiro 'harat
tatas tasya mahārāja jamadagner mahātmanaḥ
     kopo agacchat sahasā prasannaś cābravīd idam
mamedaṃ vacanāt tāta kṛtaṃ te karma duṣkaram
     vṛṇīṣva kāmān dharmajña yāvato vāñchase hṛdā
sa vavre mātur utthānam asmṛtiṃ ca vadhasya vai
     pāpena tena cāsparśaṃ bhrātṝṇāṃ prakṛtiṃ tathā
apratidvandva tāṃ yuddhe dīrgham āyuś ca bhārata
     dadau ca sarvān kāmāṃs tāñ jamadagnir mahātapāḥ
kadā cit tu tathaivāsya viniṣkrāntāḥ sutāḥ prabho
     athānūpa patir vīraḥ kārtavīryo 'bhyavartata
tam āśramapadaṃ prāptam ṛṣer bhāryāsamarcayat
     sa yuddhamadasaṃmatto nābhyanandat tathārcanam
pramathya cāśramāt tasmād dhoma dhenvās tadā balāt
     jahāra vatsaṃ krośantyā babhañja ca mahādrumān
āgatāya ca rāmāya tadācaṣṭa pitā svayam
     gāṃ ca rorūyatīṃ dṛṣṭvā kopo rāma samāviśat
sa manyuvaśam āpannaḥ kārtavīryam upādravat
     tasyātha yudhi vikramya bhārgavaḥ paravīra hā
ciccheda niśitair bhallair bāhūn parighasaṃnibhān
     sahasrasaṃmitān rājan pragṛhya ruciraṃ dhanuḥ
arjunasyātha dāyā dā rāmeṇa kṛtamanyavaḥ
     āśramasthaṃ vinā rāmaṃ jamadagnim upādravan
te taṃ jaghnur mahāvīryam ayudhyantaṃ tapo vinam
     asakṛd rāma rāmeti vikrośantam anāthavat
kārtavīryasya putrās tu jamadagniṃ yudhiṣṭhira
     ghātayitvā śarair jagmur yathāgatam ariṃdamāḥ
apakrānteṣu caiteṣu jamadagnau tathāgate
     samit pāṇir upāgacchad āśramaṃ bhṛgunandanaḥ
sa dṛṣṭvā pitaraṃ vīras tathā mṛtyuvaśaṃ gatam
     anarhantaṃ tathā bhūtaṃ vilalāpa suduḥkhitaḥ
