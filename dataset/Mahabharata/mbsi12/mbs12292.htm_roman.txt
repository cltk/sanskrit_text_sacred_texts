[vasisṭha]
      evam apratibuddhatvād abuddham anuvartate
      dehād dehasahasrāṇi tathā samabhipadyate
tiryagyonisahasreṣu kadā cid devatāsv api
      upapadyati saṃyogād guṇaiḥ saha guṇakṣayāt
mānuṣatvād divaṃ yāti divo mānuṣyam eva ca
      mānuṣyān nirayasthānam ānantyaṃ pratipadyate
kośakāro yathātmānaṃ kītaḥ samanurundhati
      sūtratantu guṇair nityaṃ tathāyam aguṇo guṇaiḥ
dvandvam eti ca nirdvandvas tāsu tāsv iha yoniṣu
      śīrṣa roge 'kṣiroge ca dantaśūle gala grahe
jalodare 'rśasāṃ roge jvara ganda viṣūcike
      śvitre kuṣṭhe 'gnidāhe ca sidhmāpa smārayor api
yāni cānyāni dvandvāni prākṛtāni śarīriṣu
      utpadyante vicitrāṇi tāny eṣāpy abhimanyate
      abhimanyaty abhīmānāt tathaiva sukṛtāny api
ekavāsāś ca durvāsāḥ śāyī nityam adhas tathā
      mandūka śāyī ca tathā vīrāsana gatas tathā
cīradhāraṇam ākāśe śayanaṃ sthānam eva ca
      iṣṭakā prastare caiva kantaka prastare tathā
bhasma prastaraśāyī ca bhūmiśayyānulepanaḥ
     vīra sthānāmbupaṅke ca śayanaṃ phalakeṣu ca
vividhāsu ca śayyāsu phalagṛddhyānvito 'phalaḥ
     muñja mekhala nagnatvaṃ kṣaumakṛṣṇājināni ca
śānī vālaparīdhāno vyāghracarma paricchadaḥ
     siṃhacarma parīdhānaḥ patta vāsās tathaiva ca
kītakā vasanaś caiva cīravāsās tathaiva ca
     vastrāṇi cānyāni bahūny abhimanyaty abuddhimān
bhojanāni vicitrāṇi ratnāni vividhāni ca
     ekavastrāntar āśitvam ekakālika bhojanam
caturthāstama kālaś ca sastha kālika eva ca
     so rātrabhojanaś caiva tathaivāstāha bhojanaḥ
saptarātradaśāhāro dvādaśāhāra eva ca
     māsopavāsī mūlāśī phalāhāras tathaiva ca
vāyubhakṣo 'mbupinyāka gomayādana eva ca
     gomūtra bhojanaś caiva śākapuṣpāda eva ca
śaivāla bhojanaś caiva tathācāmena vartayan
     vartayañ śīrṇaparṇaiś ca prakīrṇa phalabhojanaḥ
vividhāni ca kṛcchrāṇi sevate sukhakāṅkṣayā
     cāndrāyaṇāni vidhival liṅgāni vividhāni ca
cāturāśramya panthānam āśrayaty āśramān api
     upāsīnaś ca pāsandān guhāḥ śailāṃs tathaiva ca
viviktāś ca śilā chāyās tathā prasravaṇāni ca
     vividhāni ca japyāni vividhāni vratāni ca
niyamān suvicitrāṃś ca vividhāni tapāṃsi ca
     yajñāṃś ca vividhākārān vidhīṃś ca vividhāṃs tathā
vanik pathaṃ dvija kṣatraṃ vaiśyaśūdraṃ tathaiva ca
     dānaṃ ca vividhākāraṃ dīnāndha kṛpaṇeṣv api
abhimanyaty asaṃbodhāt tathaiva trividhān guṇān
     sattvaṃ rajas tamaś caiva dharmārthau kāma eva ca
     prakṛtyātmānam evātmā evaṃ pravibhajaty uta
svadhākāra vasat kārau svāhākāranamaskriyāḥ
     yājana dhyāpanaṃ dānaṃ tathaivāhuḥ pratigraham
     yajanādhyayane caiva yac cānyad api kiṃ cana
janmamṛtyuvivāde ca tathā viśasane 'pi ca
     śubhāśubhamayaṃ sarvam etad āhuḥ kriyā patham
prakṛtiḥ kurute devī mahāpralayam eva ca
     divasānte guṇān etān abhyetyaiko 'vatiṣṭhati
raśmijālam ivādityas tat kālena niyacchati
     evam eṣo 'sakṛt sarvaṃ krīdārtham ahimanyate
ātmarūpa guṇān etān vividhān hṛdayapriyān
     evam eva vikurvāṇaḥ sarga pralaya karmaṇī
kriyākriyā pathe raktas triguṇas triguṇātigaḥ
     kriyākriyā pathopetas tathā tad iti manyate
evaṃ dvandvāny athaitāni vartante mama nityaśaḥ
     mamaivaitāni jāyante bādhante tāni mām iti
nistartavyāny athaitāni sarvāṇīti narādhipa
     manyate 'yaṃ hy abuddhitvāt tathaiva sukṛtāny api
bhoktavyāni mayaitāni devalokagatena vai
     ihaiva cainaṃ bhokṣyāmi śubhāśubhaphalodayam
sukham eva ca kartavyaṃ sakṛt kṛtvā sukhaṃ mama
     yāvadantaṃ ca me saukhyaṃ jātyāṃ jātyāṃ bhaviṣyati
bhaviṣyati ca me duḥkhaṃ kṛtenehāpy anantakam
     mahad duḥkhaṃ hi mānuṣyaṃ niraye cāpi majjanam
nirayāc cāpi mānuṣyaṃ kālenaiṣyāmy ahaṃ punaḥ
     manuṣyatvāc ca devatvaṃ devatvāt pauruṣaṃ punaḥ
     manuṣyatvāc ca nirayaṃ paryāyenopagacchati
ya evaṃ vetti vai nityaṃ nirātmātma guṇair vṛtaḥ
     tena devamanuṣyeṣu niraye copapadyate
mamatvenāvṛto nityaṃ tatraiva parivartate
     sarga koti sahasrāṇi maraṇāntāsu mūrtiṣu
ya evaṃ kurute karma śubhāśubhaphalātmakam
     sa eva phalam aśnāti triṣu lokeṣu mūrtimān
prakṛtiḥ kurute karma śubhāśubhaphalātmakam
     prakṛtiś ca tad aśnāti triṣu lokeṣu kāmagā
tiryagyonau manuṣyatve devaloke tathaiva ca
     trīṇi sthānāni caitāni jānīyāt prākṛtāni ha
aliṅgāṃ prakṛtiṃ tv āhur liṅgair anumimīmahe
     tathaiva pauruṣaṃ liṅgam anumānād dhi paśyati
sa liṅgāntaram āsādya prākṛtaṃ liṅgam avraṇam
     vraṇadvārāṇy adhiṣṭhāya karmāṇy ātmani manyate
śrotrādīni tu sarvāṇi pañca karmendriyāṇi ca
     vāg ādīni pravartante guṇeṣv eva guṇaiḥ saha
     aham etāni vai kurvan mamaitānīndriyāṇi ca
nirindriyo 'bhimanyeta vraṇavān asmi nirvranaḥ
     aliṅgo liṅgam ātmānam akālaḥ kālam ātmanaḥ
asattvaṃ sattvam ātmānam atattvaṃ tattvam ātmanaḥ
     amṛtyur mṛtyum ātmānam acaraś caram ātmanaḥ
akṣetraḥ kṣetram ātmānam asargaḥ sargam ātmanaḥ
     atapās tapa ātmānam agatir gatim ātmanaḥ
abhavo bhavam ātmānam abhayo bhayam ātmanaḥ
     akṣaraḥ kṣaram ātmānam abuddhis tv abhimanyate
